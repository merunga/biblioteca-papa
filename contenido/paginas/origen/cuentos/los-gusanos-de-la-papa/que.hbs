---
titulo: Papa kurukunamanta
tipo: Imayna rikhurimusqanmta
layout: cuento
---

{{#markdown}}
Huk p’unchawsi warmi qhari llakisqa chakra papanku mana allin phutusqanwan, huk aylluta risqaku papa allapakuq, wasinkupi taqinkuna hunt’alla kananpaq.

Chay tutamantas utqaylla purinankupaq allichakusqaku, quqawata apakunankupaq, wawankunaman  saqinankupaqwan, chay p’unchaw mikhunankupaq.

Irqikunaqa sinchi uñachallaraq, munaycha, wawasunqucha qasqaku. Chay p’unchawmi imaraykucha, wasi allqukuna, quqawata taytamamaq quqawa saqisqankuta mikhurapusqaku, chayraykus  wawakunaqa khuyayta  waqayta qallarinku, wakinqa yarqaymanta.

Kasqallanpi puñurapusqaku, huk machula runas rikhurimun wasi kanchapi, tapusqa waqasqankumanta. Irqikunaqa willanku taytamaman purisqanmanta, quqawankunmantawan. Chayta rikuspas kay machulaqa wasikanchata qhawasqa, imaymana papa panpapi kasqa wakin ichhuwan qatasqa, wakintaq  kustalkunapi.

Irqikunata  yarqasqanmanta tapusqa, paykunataq, ¡ari Yarqawanku! Yarqawachkanku nispa kutichikqaku,  hinaspas runaqa papakunapi  t´uquruspa, Irqikunatataq kuruman tukurachikpa chay t’uqu kunaman/ túqukunaman winarun chayta rurarquspa ch’usaqman tukupusqa mana maypi  kasqanta yachakunchu.

Yaqa tutataña irqikunaq taytamamanku kutimusqaku, manas maskaspa tarisqakuchu, hinaspa  papakuna waqaychasqapi maskasqaku, chaypi kurukamallataña tarisqaku, papa papamanta warkuyukuqta, kustalkunataraq papa qutukunata qaparichikparaq.

Tiracanchipi (Qusqu) llaqta  ayllukunan ninku, chhaynatas papa kuru rikhurimusqa.
{{/markdown}}
