---
titulo: TAMPURUQUTUWAN PUKLLAY
tipo: Willakuy
layout: cuento
---

{{#markdown}}
Llaqtapiqa ninkupunin, papaq  t’ikayninpiqa tampuruquntaqa  urqunas rururamuqtin pacha.

Papa chakrapi tampuruqutu phutumuqtin, taytakuna irqikunata, waynakunata ima kamachinku chakrakunamanta tampuruqutukunata pallaspa wachukunaq sunqunman wikchuynankupaq.

Kay llamk’ay uhupin waynakunaqa kusisqa rurayku, mayninpiqa manaraq llamk’achkaspa ñawpaqtaqa rimanarukuyku tampuruqutuwan pukllanaykupaq, chaypaqmi iskayman t’aqanarukuyku, warmikuna, qharikuna sapaqpi, kimsa kama yupaspataqmi wachukunapi kaq tampuruqutuwan chanqanayukuyku. Wakinkunaqa nanaqtapuni umakunapi, kurkuykunapi  hap’ichinaykuyku. Ñawpaqtaqa warmikunaqa pullirakunaq, punchukunaq  phukanpi huñuruquyku Chaywantaqmi tukukunan kama chanqanaykuyku. Kay pukllaypiqa picha chakramana lluqsipun chaymi pisipan.

Rimanakuykun  kuti kuti pukllanaykupqqa, mana atinaykukama, sayqk’unaykukama, mana hinataq kurkuyku nanaypi kanankama pukllayku. Pukllayta tukuruspataqmi tampuruqututa pallayta qallariyku, ch’uyatapuni papa chakrataqa saqinayku, sichu tampuruqututa papa yurapi saqisunman chayqa, manan sumaqtachu papa wachanman, ima asiychalla kanman, tampuruqutucha wichayninpi allinta puqurapunman, pachanpitaq pisilla allpa sunqupi papa kanman.
{{/markdown}}
